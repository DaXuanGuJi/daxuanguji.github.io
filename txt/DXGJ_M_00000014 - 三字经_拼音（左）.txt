[book_name]三字经
[book_author]王应麟㊣
[book_date]南宋
[book_copyright]玄之又玄 謂之大玄=學海無涯君作岸=書山絕頂吾为峰=大玄古籍書店獨家出版
[book_type]未分类
[book_length]1476
[config]
nullval@1,2,135,0,4
mergeval@0,1,1
fdb@true
tda@true
dpi@300
ptdate@2024
qrcode@DXGJ_M_00000014
brcode@DXGJ_M_00000014
ptset.bookobj.box.brbox[2][1]@0

startIndex@0
tbodycelnum@9
costxt3@
bookinfset@背景图_蓝色科技
tbackpic@back328.jpg
bookinfset@书名边框_灰色磨砂
book3d@6,6,#ffffffff,1,20
tbookpic@
coverpytxtflg@☑️
pyput@rén,zhī,chū,xìng,běn,shàn,xìng,xiāng,jìn,xí,xiāng,yuǎn,gǒu,bú,jiào,xìng,nǎi,qiān,jiào,zhī,dào,guì,yǐ,zhuān,xī,mèng,mǔ,zé,lín,chù,zǐ,bù,xué,duàn,jī,zhù,dòu,yān,shān,yǒu,yì,fāng,jiāo,wǔ,zǐ,míng,jù,yáng,yǎng,bú,jiào,fù,zhī,guò,jiào,bù,yán,shī,zhī,duò,zǐ,bù,xué,fēi,suǒ,yí,yòu,bù,xué,lǎo,hé,wéi,yù,bù,zhuó,bù,chéng,qì,rén,bù,xué,bù,zhī,yì,wéi,rén,zǐ,fāng,shào,shí,qīn,shī,yǒu,xí,lǐ,yí,xiāng,jiǔ,líng,néng,wēn,xí,xiào,yú,qīn,suǒ,dāng,zhí,róng,sì,suì,néng,ràng,lí,dì,yú,zhǎng,yí,xiān,zhī,shǒu,xiào,tì,cì,jiàn,wén,zhī,mǒu,shù,shí,mǒu,wén,yī,ér,shí,shí,ér,bǎi,bǎi,ér,qiān,qiān,ér,wàn,sān,cái,zhě,tiān,dì,rén,sān,guāng,zhě,rì,yuè,xīng,sān,gāng,zhě,jūn,chén,yì,fù,zǐ,qīn,fū,fù,shùn,yuē,chūn,xià,yuē,qiū,dōng,cǐ,sì,shí,yùn,bù,qióng,yuē,nán,běi,yuē,xī,dōng,cǐ,sì,fāng,yìng,hū,zhōng,yuē,shuǐ,huǒ,mù,jīn,tǔ,cǐ,wǔ,xíng,běn,hū,shù,shí,gān,zhě,jiǎ,zhì,guǐ,shí,èr,zhī,zǐ,zhì,hài,yuē,huáng,dào,rì,suǒ,chán,yuē,chì,dào,dāng,zhōng,quán,chì,dào,xià,wēn,nuǎn,jí,wǒ,zhōng,huá,zài,dōng,běi,hán,yù,jūn,shuāng,lù,gǎi,yòu,gāo,yuán,zuǒ,dà,hǎi,yuē,jiāng,hé,yuē,huái,jì,cǐ,sì,dú,shuǐ,zhī,jì,yuē,dài,huá,sōng,héng,héng,cǐ,wǔ,yuè,shān,zhī,míng,gǔ,jiǔ,zhōu,jīn,gǎi,zhì,chēng,xíng,shěng,sān,shí,wǔ,yuē,shì,nóng,yuē,gōng,shāng,cǐ,sì,mín,guó,zhī,liáng,yuē,rén,yì,lǐ,zhì,xìn,cǐ,wǔ,cháng,bù,róng,wěn,dì,suǒ,shēng,yǒu,cǎo,mù,cǐ,zhí,wù,biàn,shuǐ,lù,yǒu,chóng,yú,yǒu,niǎo,shòu,cǐ,dòng,wù,néng,fēi,zǒu,dào,liáng,shū,mài,shǔ,jì,cǐ,liù,gǔ,rén,suǒ,shí,mǎ,niú,yáng,jī,quǎn,shǐ,cǐ,liù,chù,rén,suǒ,sì,yuē,xǐ,nù,yuē,āi,jù,ài,wù,yù,qī,qíng,jù,qīng,chì,huáng,jí,hēi,bái,cǐ,wǔ,sè,mù,suǒ,shí,suān,kǔ,gān,jí,xīn,xián,cǐ,wǔ,wèi,kǒu,suǒ,hán,shān,jiāo,xiāng,jí,xīng,xiǔ,cǐ,wǔ,xiù,bí,suǒ,xiù,páo,tǔ,gé,mù,shí,jīn,yǔ,sī,zhú,nǎi,bā,yīn,yuē,píng,shǎng,yuē,qù,rù,cǐ,sì,shēng,yí,tiáo,xié,gāo,zēng,zǔ,fù,ér,shēn,shēn,ér,zǐ,zǐ,ér,sūn,zì,zǐ,sūn,zhì,xuán,zēng,nǎi,jiǔ,zú,rén,zhī,lún,fù,zǐ,ēn,fū,fù,cóng,xiōng,zé,yǒu,dì,zé,gōng,zhǎng,yòu,xù,yǒu,yǔ,péng,jūn,zé,jìng,chén,zé,zhōng,cǐ,shí,yì,rén,suǒ,tóng,dāng,shī,xù,wù,wéi,bèi,zhǎn,qí,shuāi,dà,xiǎo,gōng,zhì,sī,má,wǔ,fù,zhōng,lǐ,yuè,shè,yù,shū,shù,gǔ,liù,yì,jīn,bù,jù,wéi,shū,xué,rén,gòng,zūn,jì,shí,zì,jiǎng,shuō,wén,yǒu,gǔ,wén,dà,xiǎo,zhuàn,lì,cǎo,jì,bù,kě,luàn,ruò,guǎng,xué,jù,qí,fán,dàn,lüè,shuō,néng,zhī,yuán,fán,xùn,méng,xū,jiǎng,jiū,xiáng,xùn,gǔ,míng,jù,dòu,wéi,xué,zhě,bì,yǒu,chū,xiǎo,xué,zhōng,zhì,sì,shū,lún,yǔ,zhě,èr,shí,piān,qún,dì,zǐ,jì,shàn,yán,mèng,zǐ,zhě,qī,piān,zhǐ,jiǎng,dào,dé,shuō,rén,yì,zuò,zhōng,yōng,nǎi,kǒng,jí,zhōng,bù,piān,yōng,bù,yì,zuò,dà,xué,nǎi,zēng,zǐ,zì,xiū,qí,zhì,píng,zhì,zhōng,shū,shú,xiào,jīng,tōng,rú,liù,jīng,shǐ,kě,dú,shī,shū,yì,lǐ,chūn,qiū,hào,liù,jīng,dāng,jiǎng,qiú,yǒu,lián,shān,yǒu,guī,cáng,yǒu,zhōu,yì,sān,yì,xiáng,yǒu,diǎn,mó,yǒu,xùn,gào,yǒu,shì,mìng,shū,zhī,ào,wǒ,zhōu,gōng,zuò,zhōu,lǐ,zhù,liù,guān,cún,zhì,tǐ,dà,xiǎo,dài,zhù,lǐ,jì,shù,shèng,yán,lǐ,yuè,bèi,yǒu,guó,fēng,yǒu,yǎ,sòng,hào,sì,shī,dāng,fěng,yǒng,shī,jì,wáng,chūn,qiū,zuò,yù,bāo,biǎn,bié,shàn,è,sān,zhuàn,zhě,yǒu,gōng,yáng,yǒu,zuǒ,shì,yǒu,gǔ,liáng,ěr,yǎ,zhě,shàn,biàn,yán,qiú,jīng,xùn,cǐ,mò,xiān,gǔ,shèng,zhù,xiān,xián,zhuàn,zhù,shū,bèi,shí,sān,jīng,zuǒ,zhuàn,wài,yǒu,guó,yǔ,hé,qún,jīng,shù,shí,wǔ,jīng,jì,míng,fāng,dú,zǐ,cuō,qí,yào,jì,qí,shì,wǔ,zǐ,zhě,yǒu,xún,yáng,wén,zhōng,zǐ,jí,lǎo,zhuāng,jīng,zǐ,tōng,dú,zhū,shǐ,kǎo,shì,xì,zhī,zhōng,shǐ,zì,xī,nóng,zhì,huáng,dì,hào,sān,huáng,zài,shàng,shì,táng,yǒu,yú,hào,èr,dì,xiāng,yī,xùn,chēng,shèng,shì,xià,yǒu,yǔ,shāng,yǒu,tāng,zhōu,wén,wǔ,chēng,sān,wáng,xià,chuán,zǐ,jiā,tiān,xià,sì,bǎi,zǎi,qiān,xià,shè,tāng,fá,xià,guó,hào,shāng,liù,bǎi,zǎi,zhì,zhòu,wáng,zhōu,wǔ,wáng,shǐ,zhū,zhòu,bā,bǎi,zǎi,zuì,cháng,jiǔ,zhōu,gòng,hé,shǐ,jì,nián,lì,xuān,yōu,suì,dōng,qiān,zhōu,dào,shuāi,wáng,gāng,zhuì,chěng,gān,gē,shàng,yóu,shuì,shǐ,chūn,qiū,zhōng,zhàn,guó,wǔ,bà,qiáng,qī,xióng,chū,yíng,qín,shì,shǐ,jiān,bìng,chuán,èr,shì,chǔ,hàn,zhēng,gāo,zǔ,xīng,hàn,yè,jiàn,zhì,xiào,píng,wáng,mǎng,cuàn,guāng,wǔ,xīng,wéi,dōng,hàn,sì,bǎi,nián,zhōng,yú,xiàn,wèi,shǔ,wú,zhēng,hàn,dǐng,hào,sān,guó,qì,liǎng,jìn,sòng,qí,jì,liáng,chén,chéng,wéi,nán,cháo,dū,jīn,líng,běi,yuán,wèi,fēn,dōng,xī,yǔ,wén,zhōu,xīng,gāo,qí,dài,zhì,suí,yī,tǔ,yǔ,bù,zài,chuán,shī,tǒng,xù,táng,gāo,zǔ,qǐ,yì,shī,chú,suí,luàn,chuàng,guó,jī,èr,shí,chuán,sān,bǎi,zǎi,liáng,miè,zhī,guó,nǎi,gǎi,liáng,táng,jìn,jí,hàn,zhōu,chēng,wǔ,dài,jiē,yǒu,yóu,zhào,sòng,xīng,shòu,zhōu,shàn,shí,bā,chuán,nán,běi,hùn,liáo,yǔ,jīn,jiē,chēng,dì,yuán,miè,jīn,jué,sòng,shì,yú,tú,guǎng,chāo,qián,dài,jiǔ,shí,nián,guó,zuò,fèi,dài,chéng,zǔ,qiān,yān,jīng,shí,liù,shì,zhì,chóng,zhēn,quán,yān,sì,kòu,rú,lín,lǐ,chuǎng,chū,shén,qì,fén,qīng,shì,zǔ,yīng,jǐng,mìng,jìng,sì,fāng,kè,dà,dìng,yóu,kāng,yōng,lì,qián,jiā,mín,ān,fù,zhì,jì,kuā,dào,xián,jiān,biàn,luàn,qǐ,shǐ,yīng,fǎ,rǎo,dū,bǐ,tóng,guāng,hòu,xuān,tǒng,ruò,chuán,jiǔ,dì,mǎn,qīng,mò,gé,mìng,xīng,fèi,dì,zhì,lì,xiàn,fǎ,jiàn,mín,guó,gǔ,jīn,shǐ,quán,zài,zī,zǎi,zhì,luàn,zhī,xīng,shuāi,shǐ,suī,fán,dú,yǒu,cì,shǐ,jì,yī,hàn,shū,èr,hòu,hàn,sān,guó,zhì,sì,jiān,zhèng,jīng,cān,tōng,jiàn,dú,shǐ,zhě,kǎo,shí,lù,tōng,gǔ,jīn,ruò,qīn,mù,kǒu,ér,sòng,xīn,ér,wéi,zhāo,yú,sī,xī,yú,sī,xī,zhòng,ní,shī,xiàng,tuó,gǔ,shèng,xián,shàng,qín,xué,zhào,zhōng,lìng,dú,lǔ,lùn,bǐ,jì,shì,xué,qiě,qín,pī,pú,biān,xuē,zhú,jiǎn,bǐ,wú,shū,qiě,zhī,miǎn,tóu,xuán,liáng,zhuī,cì,gǔ,bǐ,bù,jiào,zì,qín,kǔ,rú,náng,yíng,rú,yìng,xuě,jiā,suī,pín,xué,bù,chuò,rú,fù,xīn,rú,guà,jiǎo,shēn,suī,láo,yóu,kǔ,zhuó,sū,lǎo,quán,èr,shí,qī,shǐ,fā,fèn,dú,shū,jí,bǐ,jì,lǎo,yóu,huǐ,chí,ěr,xiǎo,shēng,yí,zǎo,sī,ruò,liáng,hào,bā,shí,èr,duì,dà,tíng,kuí,duō,shì,bǐ,jì,chéng,zhòng,chēng,yì,ěr,xiǎo,shēng,yí,lì,zhì,yíng,bā,suì,néng,yǒng,shī,mì,qī,suì,néng,fù,qí,bǐ,yǐng,wù,rén,chēng,qí,ěr,yòu,xué,dāng,xiào,zhī,cài,wén,jī,néng,biàn,qín,xiè,dào,yùn,néng,yǒng,yín,bǐ,nǚ,zǐ,qiě,cōng,mǐn,ěr,nán,zǐ,dāng,zì,jǐng,táng,liú,yàn,fāng,qī,suì,jǔ,shén,tóng,zuò,zhèng,zì,bǐ,suī,yòu,shēn,yǐ,shì,yǒu,wéi,zhě,yì,ruò,shì,quǎn,shǒu,yè,jī,sī,chén,gǒu,bù,xué,hé,wéi,rén,cán,tǔ,sī,fēng,niàng,mì,rén,bù,xué,bù,rú,wù,yòu,xí,yè,zhuàng,zhì,shēn,shàng,kuāng,guó,xià,lì,mín,yáng,míng,shēng,xiǎn,fù,mǔ,guāng,yú,qián,yù,yú,hòu,rén,yí,zǐ,jīn,mǎn,yíng,wǒ,jiào,zǐ,wéi,yī,jīng,qín,yǒu,gōng,xì,wú,yì,jiè,zhī,zāi,yí,miǎn,lì
[config]
人之初，性本善。性相近，习相远。
苟不教，性乃迁。教之道，贵以专。
昔孟母，择邻处。子不学，断机杼。
窦燕山，有义方。教五子，名俱扬。
养不教，父之过。教不严，师之惰。
子不学，非所宜。幼不学，老何为。
玉不琢，不成器。人不学，不知义。
为人子，方少时。亲师友，习礼仪。
香九龄，能温席。孝于亲，所当执。
融四岁，能让梨。弟于长，宜先知。
首孝悌，次见闻。知某数，识某文。
一而十，十而百。百而千，千而万。
三才者，天地人。三光者，日月星。
三纲者，君臣义。父子亲，夫妇顺。
曰春夏，曰秋冬。此四时，运不穷。
曰南北，曰西东。此四方，应乎中。
曰水火，木金土。此五行，本乎数。
十干者，甲至癸。十二支，子至亥。
曰黄道，日所躔。曰赤道，当中权。
赤道下，温暖极。我中华，在东北。
寒燠均，霜露改。右高原，左大海。
曰江河，曰淮济。此四渎，水之纪。
曰岱华，嵩恒衡。此五岳，山之名。
古九州，今改制。称行省，三十五。
曰士农，曰工商。此四民，国之良。
曰仁义，礼智信。此五常，不容紊。
地所生，有草木。此植物，遍水陆。
有虫鱼，有鸟兽。此动物，能飞走。
稻梁菽，麦黍稷。此六谷，人所食。
马牛羊，鸡犬豕。此六畜，人所饲。
曰喜怒，曰哀惧。爱恶欲，七情俱。
青赤黄，及黑白。此五色，目所识。
酸苦甘，及辛咸。此五味，口所含。
膻焦香，及腥朽。此五臭，鼻所嗅。
匏土革，木石金。与丝竹，乃八音。
曰平上，曰去入。此四声，宜调协。
高曾祖，父而身。身而子，子而孙。
自子孙，至玄曾。乃九族，人之伦。
父子恩，夫妇从。兄则友，弟则恭。
长幼序，友与朋。君则敬，臣则忠。
此十义，人所同。当师叙，勿违背。
斩齐衰，大小功。至缌麻，五服终。
礼乐射，御书数。古六艺，今不具。
惟书学，人共遵。既识字，讲说文。
有古文，大小篆。隶草继，不可乱。
若广学，惧其繁。但略说，能知原。
凡训蒙，须讲究。详训诂，明句读。
为学者，必有初。小学终，至四书。
论语者，二十篇。群弟子，记善言。
孟子者，七篇止。讲道德，说仁义。
作中庸，乃孔伋。中不偏，庸不易。
作大学，乃曾子。自修齐，至平治。
中书熟，孝经通。如六经，始可读。
诗书易，礼春秋。号六经，当讲求。
有连山，有归藏。有周易，三易详。
有典谟，有训诰。有誓命，书之奥。
我周公，作周礼。著六官，存治体。
大小戴，注礼记。述圣言，礼乐备。
有国风，有雅颂。号四诗，当讽咏。
诗既亡，春秋作。寓褒贬，别善恶。
三传者，有公羊。有左氏，有谷梁。
尔雅者，善辨言。求经训，此莫先。
古圣著，先贤传。注疏备，十三经。
左传外，有国语。合群经，数十五。
经既明，方读子。撮其要，记其事。
五子者，有荀扬。文中子，及老庄。
经子通，读诸史。考世系，知终始。
自羲农，至黄帝。号三皇，在上世。
唐有虞，号二帝。相揖逊，称盛世。
夏有禹，商有汤。周文武，称三王。
夏传子，家天下。四百载，迁夏社。
汤伐夏，国号商。六百载，至纣亡。
周武王，始诛纣。八百载，最长久。
周共和，始纪年。历宣幽，遂东迁。
周道衰，王纲坠。逞干戈，尚游说。
始春秋，终战国。五霸强，七雄出。
嬴秦氏，始兼并。传二世，楚汉争。
高祖兴，汉业建。至孝平，王莽篡。
光武兴，为东汉。四百年，终于献。
魏蜀吴，争汉鼎。号三国，迄两晋。
宋齐继，梁陈承。为南朝，都金陵。
北元魏，分东西。宇文周，兴高齐。
迨至隋，一土宇。不再传，失统绪。
唐高祖，起义师。除隋乱，创国基。
二十传，三百载。梁灭之，国乃改。
梁唐晋，及汉周。称五代，皆有由。
赵宋兴，受周禅。十八传，南北混。
辽与金，皆称帝。元灭金，绝宋世。
舆图广，超前代。九十年，国祚废。
迨成祖，迁燕京。十六世，至崇祯。
权阉肆，寇如林。李闯出，神器焚。
清世祖，膺景命。靖四方，克大定。
由康雍，历乾嘉。民安富，治绩夸。
道咸间，变乱起。始英法，扰都鄙。
同光后，宣统弱。传九帝，满清殁。
革命兴，废帝制。立宪法，建民国。
古今史，全在兹。载治乱，知兴衰。
史虽繁，读有次。史记一，汉书二。
后汉三，国志四。兼证经，参通鉴。
读史者，考实录。通古今，若亲目。
口而诵，心而惟。朝于斯，夕于斯。
昔仲尼，师项橐。古圣贤，尚勤学。
赵中令，读鲁论。彼既仕，学且勤。
披蒲编，削竹简。彼无书，且知勉。
头悬梁，锥刺股。彼不教，自勤苦。
如囊萤，如映雪。家虽贫，学不辍。
如负薪，如挂角。身虽劳，犹苦卓。
苏老泉，二十七。始发愤，读书籍。
彼既老，犹悔迟。尔小生，宜早思。
若梁灏，八十二。对大廷，魁多士。
彼既成，众称异。尔小生，宜立志。
莹八岁，能咏诗。泌七岁，能赋棋。
彼颖悟，人称奇。尔幼学，当效之。
蔡文姬，能辩琴。谢道韫，能咏吟。
彼女子，且聪敏。尔男子，当自警。
唐刘晏，方七岁。举神童，作正字。
彼虽幼，身已仕。有为者，亦若是。
犬守夜，鸡司晨。苟不学，曷为人。
蚕吐丝，蜂酿蜜。人不学，不如物。
幼习业，壮致身。上匡国，下利民。
扬名声，显父母。光于前，裕于后。
人遗子，金满赢。我教子，唯一经。
勤有功，戏无益。戒之哉，宜勉力。
