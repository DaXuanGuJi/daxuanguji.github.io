[book_name]古三坟
[book_author]毛渐正仲㊣
[book_date]宋
[book_copyright]玄之又玄 謂之大玄=學海無涯君作岸=書山絕頂吾为峰=大玄古籍書店獨家出版
[book_type]未分类
[book_length]15009
[config]
nullval@1,2,135,0,4
mergeval@0,1,1
fdb@true
tda@true
dpi@300
ptdate@2024
qrcode@DXGJ_X_00000014
brcode@DXGJ_X_00000014
ptset.bookobj.box.brbox[2][1]@0

startIndex@0
tbodycelnum@12
costxt3@
version@传世,cealcopy.png,LRM
bookinfset@背景图_蓝色科技
tbackpic@back328.jpg
bookinfset@书名边框_灰色磨砂
book3d@6,6,#ffffffff,1,20
tbookpic@
[config]
▎⚫〔古三坟书序〕
▼《春秋·左氏传》云：楚左史倚相能读《三坟》《五典》《八索》《九丘》。孔安国叙《书》以谓伏羲、神农、黄帝之书，谓之《三坟》，言大道也。

▼《汉书·艺文志》录古书为详，而三坟之书已不载，岂此书当汉而亡欤？元丰七年，余奉使京西，巡按属邑，历唐州之比阳，道无邮亭，因寓食于民舍。有题于户，曰：《三坟》书某人借去。亟呼主人而问之，曰：古之《三坟》也，某家实有是书。因命取而阅之。《三坟》各有《传》，《坟》乃古文，而《传》乃隶书。观其言简而理畅，疑非后世之所能为也。就借而归录，间出以示好事，往往指为伪书。然考《坟》之所以有三，盖以山、气、形为别。
❖《山坟》言君、臣、民、物、阴、阳、兵、象，谓之《连山》
❖《气坟》言归、藏、生、动、长、育、止、杀，谓之《归藏》
❖《形坟》言天、地、日、月、山、川、云、气，谓之《乾坤》

▼与先儒之说《三易》特异。皆以义类相从，曲尽天地万物之理。复有《姓纪》《皇策》《政典》之篇，文辞质略，信乎上古之遗书也。《胤征》引《政典》曰先时者杀无赦，不及时者杀无赦。孔氏以谓夏后为政之典籍，今政典之文颇与《书》合，岂后之人能伪耶？世人徒以此书汉时已亡，非后世之宜有。且《尚书》当汉初重购而莫得，至武帝时方出于屋壁间，讵可遂为伪哉？余考此书，既笃信之，将以诒诸好事君子，故为之叙云。
*▎℉e⚫〔山坟第一〕
⬛天皇伏羲氏连山易

▼!爻卦大象第一◦
崇山君▃◦君臣相▃◦君民官▃◦君物龙▃◦君阴后▃◦君阳师▃◦君兵将▃◦君象首◦
伏山臣▃◦臣君侯▃◦臣民士▃◦臣物龟▃◦臣阴子▃◦臣阳父▃◦臣兵卒▃◦臣象肢◦
烈山民▃◦民君食▃◦民臣力▃◦民物货▃◦民阴妻▃◦民阳夫▃◦民兵器▃◦民象体◦
兼山物▃◦物君金▃◦物臣木▃◦物民土▃◦物阴水▃◦物阳火▃◦物兵执▃◦物象春◦
潜山阴▃◦阴君土▃◦阴臣野▃◦阴民鬼▃◦阴物兽▃◦阴阳乐▃◦阴兵妖▃◦阴象冬◦
连山阳▃◦阳君天▃◦阳臣干▃◦阳民神▃◦阳物禽▃◦阳阴礼▃◦阳兵谴▃◦阳象夏◦
藏山兵▃◦兵君帅▃◦兵臣佐▃◦兵民军▃◦兵物材▃◦兵阴谋▃◦兵阳阵▃◦兵象秋◦
叠山象▃◦象君日▃◦象臣月▃◦象民星▃◦象物云▃◦象阴夜▃◦象阳昼▃◦象兵气◦^

▼!传◦
崇山君：崇崇其高，君之象也；
君臣相：相位至贵，君之臣也；
君民官：君临百官以为民也；
君物龙：龙善变化，能致云雨，为君物也；
君阴后：君妻曰后，正婚姻也；
君阳师：君师贤圣，以询道也；
君兵将：君不兵众，专务将佐也；
君象首：首统方来，君之象也。

伏山臣：潜伏其山，臣之象也；
臣君侯：建侯君民，分方治也；
臣民士：士守常业，臣之民也；
臣物龟：死不改㞯，劝以义也；
臣阴子：子为臣阴，训事父也；
臣阳父：父为臣阳，以训孝也；
臣兵卒：臣以卒为兵，假其力也；
臣象股：臣象股肱，以佐身也。

烈山民：山有行烈，民之象也；
民君食：民所尊崇，以食为本，路故为君矣；
民臣力：民之使力，如君使臣也；
民物货：四民之物，以货为本也；
民阴妻：民之有妻，以成家也；
民阳夫：女之从夫，以有归也；
民兵器：生民之兵，以利用也；
民象体：民为邦本，如肌体也。

兼山物：高下相兼，物之象也；
物君金：金主利用，物之君也；
物臣木：木为金所克服，故为臣矣；
物民土：土生万类，为物民矣；
物阴水：水性润下，物之阴也；
物阳火：火性炎上，照察惟明，物之阳也；
物兵执：物之相克，胜制为兵也；
物象春：春主发生，物之象也。

潜山阴：深潜其山，阴之象也；
阴君地：地德广大，为阴君也；
阴臣野：野分地理，故为阴臣也；
阴民鬼：人死曰鬼，阴之民也；
阴物兽：麟为兽长，阴之物也；
阴阳乐：乐本声音，为阴之阳也；
阴兵妖：阴告人主，厥罚妖异也；
阴象冬：冬主闭藏，阴之象也。

连山阳：山之相连，如阳气也；
阳君天：天覆群物，阳之君也；
阳臣干：十干相配，阳之臣也；
阳民神：神变万物，阳之民也；
阳物禽：凤皇之至，阳之物也；
阳阴礼：礼主卑己，阳之阴也；
阳兵谴：天垂谴象，阳之兵也；
阳象夏：夏长万物，阳之象也。

藏山兵：藏刚地，兵之象也；
兵君帅：帅以统众，兵之君也；
兵臣佐：佐以辅帅，兵之臣也；
兵民军：军有行列，兵之民也；
兵物材：圯生五材，兵之物也；
兵阴谋：谋善计，兵之阴也；
兵阳阵：陈兵誓众，兵之阳也；
兵象秋：秋主杀物，兵之象也。

叠山象：石叠其山，如天象也；
象君日：日为阳精，象之君也；
象臣月：月为阴精，象之臣也；
象民星：星有行列，明相照也；
象物云：云有异形，象万物也；
象阴夜：夜景幽暗，象之阴也；
象阳昼：昼日明察，象之阳也；
象兵气：气形妖异，象之兵也。^

▼!太古河图代姓纪第二◦
清气未升，浊气未沉，游神未灵，五色未分，中有其物，冥冥而性存，谓之混沌，混沌为太始。太始者，元胎之萌也，太始之数一，一为太极。太极者，天地之父母也。一极易，天高明而清，地博厚而浊，谓之太易。太易者，天地之变也。太易之数二，二为两仪。两仪者，阴阳之形也，谓之太初。太初者，天地之交也。太初之数四，四盈易，四象变而成万物，谓之太素。太素者，三才之始也。太素之数三，三盈易，天地孕而生男女，谓之三才。三才者，天地之备也。游神动而灵，故飞、走、潜、化、动、植、虫、鱼之类，必备于天地之间，谓之太古。太古者，生民之始也。太古之人皆寿，盈易始三男三女，冬聚夏散，食鸟、兽、虫、鱼、草、木之实，而男女构精，以女生为姓。始三头，谓之合雄纪。生子三世。合雄氏没，子孙相传，记其寿命，是谓叙命纪。通纪四姓，生子二世。男女众多，群居连逋，从强而行，是谓连逋纪。生子一世，通纪五姓，是谓五姓纪。天下群居，以类相亲，男女众多，分为九头，各有居方，故号居方氏。居方氏没，生子三十二世，强弱相迫，欲生吞害。中有神人，提挺而治，故号提挺氏。提挺氏生子三十五世，通纪七十二姓，故号通姓氏。
有巢氏生，太古之先觉，识于天地、草、木、虫、鱼、鸟、兽，俾人居巢穴，积鸟兽之肉，聚草木之实，天下九头咸归。有巢始君也，动止，群群相聚而尊事之。寿一太易，本通姓氏之后也。
燧人氏，有巢子也，生而神灵，教人炮食，钻木取火，天下生灵尊事之。始有日中之市，交易其物，有传教之台，有结绳之政，寿一太易，本通姓氏之后也。
伏羲氏，燧人子也，因风而生，故风姓。末甲八太七成，三十二易草木，草生月，雨降日，河汛时，龙马负图，盖分五色，文开五易，甲象崇山。天皇始画八卦，皆连山，名《易》。君臣民物阴阳兵象，始明于世。图出后二成二十二易草木，木枯月，命臣飞龙氏造六书。后草木一易，木王月，命臣潜龙氏作甲历。伏制牺牛，冶金成器，教民炮食。易九头为九牧，因尊事为礼仪，因龙出而纪官，因凤来而作乐。命降龙氏和率万民，命水龙氏平治水土，命火龙氏炮治器用，因居方而置城郭。天下之民号曰天皇、太昊、伏羲、有炮、升龙氏，本通姓氏之后也。^

▼!天皇伏羲氏皇策辞第三◦
昔在天皇，居于君位，咨于相，咨于将，咨于民，垂皇策辞。皇曰：惟我生无道，承父居方，三十二易草木，上升君位。我父燧皇归世，未降河图，生民结绳，而无不信。于末甲八太七成，三十二易草木，惟我老极。时生人众多，群群虫聚，欲相吞害。惟天至仁，于草生月，天雨降河，龙马负图，神开我心，子其未生，我画八卦，自上而下咸安。其居后二成二十二易草木，皇曰：命子襄居我飞龙之位，主我图文，代我咨于四方上下，无或私。襄曰：咸若咨众之辞，君无念哉。后一易草木，皇曰：命子英居我潜龙之位，主我阴阳甲历，咨于四方上下，无或差。英曰：依其法亦顺，君无念哉。皇曰：无为。后二十二易草木，昊英氏进历于君曰：历起甲寅。皇曰：甲日寅辰，木王于夘，乃于众于传教台，告民示始甲寅。易二月，天皇升传教台，乃集生民后女娲子，无怀俌民之。右上相共工，下相皇桓。飞龙朱襄氏、潜龙昊英氏居君左右。栗陆氏居北，赫胥氏居南，昆连氏居西，葛天氏居东，阴康氏居下。九州之牧，各统其人群，居于外。皇曰：咨子上相共工，我惟老极无为，子惟扶我正道，咨告于民，俾知甲历，日月岁时自兹始，无或不记，子勿怠。共工曰：工居君臣之位，无有劳，君其念哉。皇曰：下相皇桓，我惟老极无为，子惟扶我正道，抚爱下民，同力咨告于民，俾知甲历，日月岁时自兹始，无或不记，子其勿怠。桓曰：居君臣之位，无有劳，君其念哉。皇曰：栗陆子居我水龙之位，主养草木，开道泉源，无或失时，子其勿怠。陆曰：竭力于民，君其念哉。皇曰：大庭主我屋室，视民之未居者喻之，借力同构其居，无或寒冻。庭曰：顺民之辞。皇曰：阴康子居水土，俾民居处无或漂流，勤于道，达于下。康曰：顺君之辞。皇曰：浑沌子居我降龙之位，惟主于民。皇曰：昆连子主我刀斧，无俾野兽义虎之类伤残生民，无俾同类大力之徒区遂微弱，子其伏之。连曰：专主兵事，君无念哉。皇曰：四方之君，咸顺我辞，则世无害惟爱于民，则位不危。皇曰：子无怀安，惟安于民，民安子安，民危子危，子其念哉。^
*▎⚫〔气坟第二〕
⬛人皇神农氏归藏易

▼!爻卦大象第四◦
⊕4天气归▁◦⊕a归藏定位▁◦⊕g归生魂▁▁◦⊕m归动乘舟▁◦$⊕a归长兄▁▁◦⊕g归育造物▁◦⊕m归止居域▁◦⊕s归杀降◦
⊕4地气藏▁◦⊕a藏归交▁▁◦⊕g藏生卯▁▁◦⊕m藏动鼠▁▁◦$⊕a藏长姊▁▁◦⊕g藏育化物▁◦⊕m藏止重门▁◦⊕s藏杀盗◦
⊕4木气生▁◦⊕a生归孕▁▁◦⊕g生藏害▁▁◦⊕m生动勋阳▁◦$⊕a生长元胎▁◦⊕g生育泽▁▁◦⊕m生止性▁▁◦⊕s生杀相克◦
⊕4风气动▁◦⊕a动归乘轩▁◦⊕g动藏受种▁◦⊕m动生机▁▁◦$⊕a动长风▁▁◦⊕g动育源▁▁◦⊕m动止戒▁▁◦⊕s动杀虐◦
⊕4火气长▁◦⊕a长归从师▁◦⊕g长藏从夫▁◦⊕m长生志▁▁◦$⊕a长动丽▁▁◦⊕g长育违道▁◦⊕m长止平▁▁◦⊕s长杀顺性◦
⊕4水气育▁◦⊕a育归流▁▁◦⊕g育藏海▁▁◦⊕m育生爱▁▁◦$⊕a育动渔▁▁◦⊕g育长苗▁▁◦⊕m育止养▁▁◦⊕s育杀畜◦
⊕4山气止▁◦⊕a止归约▁▁◦⊕g止藏渊▁▁◦⊕m止生貌▁▁◦$⊕a止动济▁▁◦⊕g止长植物▁◦⊕m止育润▁▁◦⊕s止杀宽宥◦
⊕4金气杀▁◦⊕a杀归尸▁▁◦⊕g杀藏墓▁▁◦⊕m杀生无忍▁◦$⊕a杀动干戈▁◦⊕g杀长战▁▁◦⊕m杀育无伤▁◦⊕s杀止乱◦^

▼!传◦
天气归：圣人以礼下贤智；
归藏定位：圣人以义辨尊卑；
归生魂：圣人以明神变；
归动乘舟：圣人以造舟楫；
归长兄：圣人以辨兄弟；
归育造物：圣人以明天意；
归止居域：圣人以居生民；
归杀降：圣人以存归类。

地气藏：圣人以藏智于国；
藏归交：圣人以道接生灵；
藏生卯：圣人以仁及飞鸟；
藏动鼠：圣人以防佞幸；
藏长姊：圣人以分男女；
藏育化物：圣人以察地理；
藏止重门：圣人以谨启闭；
藏杀盗：圣人以防民乱。

木气生：圣人以行仁政；
生归孕：圣人以察生产；
生藏害：圣人以异居室；
生动勋阳：圣人以行庆锡；
生长元胎：圣人以测大象；
生育泽：圣人以待天时；
生止性：圣人以随民心顺民性；
生杀相克：圣人以防民事。

风气动：圣人以宣号令；
动归乘轩：圣人以造车轮；
动藏受种：圣人以播百谷；
动生机：君子以通变化；
动长风：圣人以通达治道；
动育源：圣人以溉灌民田；
动止戒：圣人以慎起居防祸乱；
动杀虐：圣人以戒杀伐。

火气长：圣人以明长幼；
长归从师：圣人以立学教民；
长藏从夫：圣人以教妇道；
长生志：圣人以量能受事；
长动丽：圣人以置网罟；
长育违道：圣人以防民逆；
长止平：圣人以均有无平阿党；
长杀顺性：圣人以尽物寿。

水气育：圣人以教民育材；
育归流：圣人以疏通群议；
育藏海：圣人以广纳万虑；
育生爱：圣人以恤穷民；
育动渔：圣人以教民渔网；
育长苗：圣人以教农锄耨；
育止养：圣人以教民孝；
育杀蓄：圣人以养六畜。

山气止：圣人以安万国；
止归约：圣人以教民归信；
止藏渊：圣人以深治道；
止生貌：圣人以形辨贵贱色正贤否；
止动济：圣人以置民器利民用；
止长植物：圣人以名草药辨味性；
止育润：圣人以开河渠泽润草木；
止杀宽宥：圣人以御凶乱。

金气杀：圣人以顺天杀物；
杀归尸：圣人以封丘之；
杀藏墓：圣人以穴丘之；
杀生无忍：圣人以远庖厨；
杀动干戈：圣人以定祸乱；
杀长战：圣人以陈卒伍；
杀育无伤：圣人以用非常；
杀止乱：圣人以刑伐格治。^

▼!人皇神农氏政典第五◦
政典曰：惟天生民，惟君奉天，惟食丧祭衣服教化，一归于政。皇曰：我惟生无德，咸若古政。嗟尔四方之君，有官有业，乃子乃父，乃兄乃弟，无乱于政。昔二君始王，未有书契，结绳而治，交易而生，亦惟归政。昔在天皇，肇修文教，始画八卦，明君臣民物阴阳兵象，以代结绳之政。出言惟辞，制器惟象，动作惟变，卜筮惟占。天皇氏归气，我惟代政，惟若古道以立政。皇曰：正天时，因地利，惟厚于民。民惟邦本，食惟民天。农不正，食不丰；民不正，业不专。惟民有数，惟食有节，惟农有教。林林生人，无乱政典。政典曰：君正一道，二三凶。臣正一德，有常吉。时正惟四，乱时不植。气正惟和，气乱作疠。官正惟百，民正惟四，色正惟五，惟质惟良。病正四百四，药正三百六十五。过数乃乱，而昏而毒。道正常，过政反僻。刑正平，过政反私。禄正满，过政反侈。礼正度，过政反僭。乐正和，过政反流。治正简，过政反乱。丧正哀，过政反游。干戈正乱，过政反危。市肆正货，过政反邪。讥禁正非，过政失用。皇曰：嗟尔有官有业，乃子乃父，乃兄乃弟，咸若我辞，一归于政。皇曰：君相信任惟正，相君辅位惟忠，相官统治惟公，官相代位惟勤，官民抚爱惟仁，民官事上惟业。父无不义，厥子惟孝。兄无不友，厥弟惟恭。夫不游，妻不淫，师不怠，教不失。刑者形也，形尔身。道者导也，导尔志。礼者制也，制尔情。乐者和也，和尔声。政者正也，正尔事。^
*▎⚫〔形坟第三〕
⬛地皇轩辕氏乾坤易

▼!爻卦大象第六◦
⊕4乾形天▁◦⊕a地天降气▁◦⊕g日天中道▁◦⊕m月天夜明▁◦$⊕a山天曲上▁◦⊕g川天曲下▁◦⊕m云天成阴▁◦⊕s气天习蒙◦
⊕4坤形地▁◦⊕a天地圆丘▁◦⊕g日地圜宫▁◦⊕m月地斜曲▁◦$⊕a山地险径▁◦⊕g川地广平▁◦⊕m云地高林▁◦⊕s气地下湿◦
⊕4阳形日▁◦⊕a天日昭明▁◦⊕g地日景随▁◦⊕m日月从朔▁◦$⊕a山日沉西▁◦⊕g川日流光▁◦⊕m云日蔽霠▁◦⊕s气日昬蔀◦
⊕4阴形月▁◦⊕a天月淫▁▁◦⊕g地月伏辉▁◦⊕m日月代明▁◦$⊕a山月升腾▁◦⊕g川月东浮▁◦⊕m云月藏宫▁◦⊕s气月冥阴◦
⊕4土形山▁◦⊕a天山岳▁▁◦⊕g地山磐石▁◦⊕m日山危峰▁◦$⊕a月山斜巅▁◦⊕g川山岛▁▁◦⊕m云山岫▁▁◦⊕s气山岩◦
⊕4水形川▁◦⊕a天川汉▁▁◦⊕g地川河▁▁◦⊕m日川湖▁▁◦$⊕a月川曲池▁◦⊕g山川涧▁▁◦⊕m云川溪▁▁◦⊕s气川泉◦
⊕4雨形云▁◦⊕a天云祥▁▁◦⊕g地云黄霙▁◦⊕m日云赤昙▁◦$⊕a月云素雯▁◦⊕g山云叠峰▁◦⊕m川云流瘴▁◦⊕s气云散彩◦
⊕4风形气▁◦⊕a天气垂氤▁◦⊕g地气腾氲▁◦⊕m日气昼围▁◦$⊕a月气夜圆▁◦⊕g山气笼烟▁◦⊕m川气浮光▁◦⊕s云气流霞◦^

▼!传◦
乾形天：圣人以仰观大象；
地天降气：圣人以推中气正岁年；
日天中道：圣人以分昼景；
月天夜明：圣人以辨昏象；
山天曲上：圣人以慎行求谏；
川天曲下：圣人以察奸佞；
云天成阴：圣人以泽荫广物；
气天习蒙：圣人以至明烛幽。

坤形地：圣人以辨方隅；
天地圆丘：圣人以祀上帝；
日地圜宫：圣人以祭日；
月地斜曲：圣人以正经界；
山地险径：圣人以通道路；
川地广平：圣人以设沟洫；
云地高林：圣人以教民取材；
气地下湿：圣人以教民漉网。

阳形日：圣人以继明照下；
天日昭明：圣人以求贤代明；
地日景随：圣人以德教化民；
日月从朔：圣人以推气候；
山日沉西：圣人以思贤继治；
川日流光：圣人以恩及虫鱼；
云日蔽霠：圣人以明察左右；
气日昬蔀：圣人以修省国政。

阴形月：圣人以命相代政；
天月淫：圣人以机密大臣；
地月伏辉：圣人以访求贤隐；
日月代明：圣人以君臣代政；
山月升腾：圣人以命相统治；
川月东浮：圣人以恩及命妇；
云月藏宫：圣人以慎内政；
气月冥阴：圣人以慎群小。

土形山：圣人以正名岳镇；
天山岳：圣人以严恭崇祀；
地山磐石：圣人以深固基业；
日山危峰：圣人以慎孤高；
月山斜巅：圣人以慎危覆；
川山岛：圣人以防滥僣；
云山岫：圣人以振财禄贤；
气山岩：圣人以深宫养性。

水形川：圣人以设法无弊；
天川汉：圣人以辨时候；
地川河：圣人以纪地理；
日川湖：圣人以聚财养士；
月川曲池：圣人以教民漉网；
山川涧：圣人以通江海；
云川溪：圣人以思求隐逸；
气川泉：圣人以通溉民田。

雨形云：黄帝以云瑞纪官；
天云祥：圣人以符应天命；
地云黄霙：圣人以土德推历；
日云赤昙：圣人以防慎火灾；
月云素雯：圣人以占其治乱；
山云叠峰：圣人以意决灾异；
川云流瘴：圣人以防备水患；
气云散彩：圣人以决兵胜败。

风形气：圣人以决乱；
天气垂氤：圣人以辨时候；
地气腾氲：圣人以辨妖孽；
日气昼围：圣人以决灾变；
月气夜圆：圣人以定方象；
山气笼烟：圣人以取金玉；
川气浮光：圣人以采珠宝；
云气流霞：圣人以辨怪异。^

▼!地皇轩辕氏政典第七◦
皇曰：嗟尔天师辅相、五正、百官、士子、农夫、商人、工伎，咸若我言。政典曰：国无邪教，市无淫货，地无荒土，官无滥士，邑无游民，山不童，泽不涸，其正道至矣。正道至则官有常职，民有常业，父子不背恩，夫妇不弃情，兄弟不去义，鸟兽不失长，草木不失生。政典曰：方圆角直，曲斜凹凸，必有形。远近高下，长短疾缓，必有制。寒暑燥湿，风雨逆顺，必有时。金木水火，土石羽毛，必有济。布帛桑麻，筋角齿革，必有用。百工器用，必有制。圣人治天下，权以聚财，财以施智，智以傗贤，贤以辅道，道以统下，下以事上，上以施仁，仁以保位，位以制义，义以俌礼，礼以制情，情以敦信，信以一德，德以明行，行以崇教，教以归政，政以崇化，化以顺性，性以全命，命以保生，生以终寿。
皇曰：岐伯天师，尔司日月星辰，阴阳历数。尔正尔考，无有差贷。先时者杀，不及时者杀，尔惟戒哉。
皇曰：后土中正，尔识山川草木，虫鱼鸟兽。尔掌尔察，无乱田制，以作田讼。尔惟念哉。
皇曰：龙东正，尔分爵禄贤智，尔咨尔行，无掩大贤以恪财，无庇恶德以私赏。
皇曰：融南正，尔平礼服祭祀，尔正尔惟，无乱国制以僣上，无废祀事以简恭，尔惟念兹。
皇曰：太封西正，尔分干戈刑法，尔掌尔平。
皇曰：太常北正，尔居田制民事，尔训尔均。百工惟良，山川尔图。尔惟勤恭哉。
皇曰：天师辅相、五正、百官、士子、农夫、商人、工技，咸顺我言，终身于休。^
古三坟书终
*▎⚫〔后▃序〕◦
《传》曰：《河图》隐于周初，《三坟》亡于幽厉，《洛书》火于亡秦，治世之道不可复见。余自天复中隐于青城之西，因风雨石裂，中有石匣，得古文三篇，皮断简脱，皆篆字，乃上古三皇之书也。子曰：卦非六位非卦也，位非三才非位也，爻非三百六十四非爻也，是知生生之谓易，易者变而通之之谓也。六爻不动而吉凶变焉，是易之道也。
余家藏此古三坟书，而时人罕有识者，恐遂湮没不传于世，乃命刻于婺州学中，以与天下，共之绍兴十七年岁次丁卯五月重五日三衢沈裴书。