[book_name]黄庭经
[book_author]王羲之㊣
[book_date]魏晋
[book_copyright]玄之又玄 謂之大玄=學海無涯君作岸=書山絕頂吾为峰=大玄古籍書店獨家出版
[book_type]未分类
[book_length]0
[config]
nullval@1,2,135,0,4
mergeval@0,1,1
fdb@true
tda@true
dpi@300
ptdate@2024
qrcode@DXGJ_X_00000013
brcode@DXGJ_X_00000013
ptset.bookobj.box.brbox[2][1]@0

txtfc@#000000FF

startIndex@0
tbodycelnum@13
imgp@HuangTingJin
costxt3@
tbackpic@back18.jpg
ptset.bookobj.bkpic[1][0]@"s"
book3d@6,6,#ffffffff,1,20
[config]
▎⚫〔序言〕
▼《黄庭经》成书年代大致介于东汉晚期到晋朝以前。 核心内容为通过存思人体脏腑诸神实现长生久视。该经为上清派重要经典，全真道功课之一，被教内誉为“寿世长生之妙典”。 该书为历代炼养家所重视，研习、缮写、注释者不乏其人。晋代书圣王羲之为道士书《黄庭经》换鹅之事，早已是广为流传的佳话。唐末五代的炼养家吕洞宾的《题宿州天庆观诗》云：“肘传丹篆千年术，口诵黄庭两卷经。”宋代诗人陆游喜好养生之术，他在《道室杂兴诗》中说：“白头始悟颐生妙，尽在黄庭两卷经。”足见后世养生家对《黄庭经》的重视。

▼《黄庭经》全文以七言韵文阐述存神养气、内丹修炼之法，《外景经》一百九十七句，《内景经》四百三十二句，说的是道教存神养气的修持之术，其要义在将人体的五脏六腑、骨节毛孔与天神一一对应，认为人身的每一个生死门户都有主管之神，只要存思诸神，使之返归体内，便可得道成仙。存思诸神的具体方法是“内观”，或称“内视”，凝神静虑，使人的意念与天神相汇，便可达到天人合一的神仙境界。 

▼《黄庭经》在汉代流行的五脏神的基础上加以扩展，提出了三丹田、八景、十二真的人体身神论，清晰地描述了这些身神的名称、外貌及功能。 现传有三种：即《黄庭内景经》，亦作《太上黄庭内景玉经》；《黄庭外景经》，亦作《太上黄庭外景玉经》；《黄庭中景经》，亦作《太上黄庭中景玉经》。首先传世的是《黄庭外景经》，始行于西晋，时称《黄庭经》。至东晋《黄庭内景经》出世，便把前者改称为《外景经》。以后《黄庭经》便成了《内景》《外景》的总称。《中景经》乃后人所作，通常所说的《黄庭经》并不包括《中景经》在内。
*{}01.png=0=zsyx}
|{}02.png=0=zsyx}
|{}03.png=0=zsyx}
|{}04.png=0=zsyx}
|{}05.png=0=zsyx}
|{}06.png=0=zsyx}
*▎℉e⚫〔黄庭内景玉经〕

▼!上清章第一
上清紫霞虚皇前，太上大道玉晨君，闲居蕊珠作七言，散化五形变万神。
是为黄庭曰内篇，琴心三叠舞胎仙，九气映明出霄间，神盖童子生紫烟。
是曰玉书可精研，咏之万过升三天，千灾以消百病痊，不惮虎狼之凶残，
亦以却老年永延。^

▼!上有章第二
上有魂灵下关元，左为少阳右太阴，后有密户前生门。出日入月呼吸存，
元气所合列宿分，紫烟上下三素云，灌溉五华植灵根，七液洞流冲庐间。
回紫抱黄入丹田，幽室内明照阳门。^▼!口为章第三
口为玉池太和官，漱咽灵液灾不干，体生光华气香兰，却灭百邪玉炼颜。
审能修之登广寒，昼夜不寐乃成真，雷鸣电激神泯泯。^

▼!黄庭章第四
黄庭内人服锦衣，紫华飞裙云气罗，丹青绿条翠灵柯，七蕤玉龠闭两扉，
重扇金阙密枢机，玄泉幽阙高崔巍，三田之中精气微，娇女窈窕翳霄晖，
重堂焕焕明八威，天庭地关列釜斤，灵台盘固永不衰。^

▼!中池章第五
中池内神服赤珠，丹锦云袍带虎符，横津三寸灵所居，隐芝翳郁自相扶。^

▼!天中章第六
天中之岳精谨修，云宅既清玉帝游，通利道路无终休，眉号华盖覆明珠，
九幽日月洞空无，宅中有真常衣丹。审能见之无疾患，赤珠灵裙华茜粲，
舌下膺玄生死岸，出青入玄二气焕，子若遇之升天汉。^

▼!至道章第七
至道不烦诀存真，泥丸百节皆有神。发神苍华字太元，脑神精根字泥丸，
眼神明上字英玄，鼻神玉垄字灵坚，耳神空闲字幽田，舌神通命字正伦，
齿神峨峰字罗千。一面之神宗泥丸，泥丸九真皆有房，方圆一寸处此中，
内服紫衣飞罗裳，但思一部寿无穷，非各别住俱脑中，列位次坐向外方，
所存在心自相当。^

▼!心神章第八
心神丹元字守灵，肺神皓华字虚成，肝神龙烟字台明，翳郁导烟主浊清，
肾神玄冥字育婴，脾神常在字魂停，胆神龙曜字威明。六腑五脏神体精，
皆在心内运天经，昼夜存之自长生。^

▼!肺部间第九
肺部之官似华盖，下有童子坐玉阙，七元之子主调气，外应中岳鼻脐位，
素锦衣裳黄云带。喘息呼吸体不快，急存白元和六气，神仙久视无灾害，
用之不已形不滞。^

▼!心部章第十
心部之官莲含华，下有童子丹元家，主适寒热荣卫和。丹锦飞裳披玉罗，
金铃朱带坐婆裟。调血理命身不枯，外应口舌吐五华，临绝呼之亦登苏，
久久行之飞太霞。^

▼!肝部章第十一
肝部之中翠重里，下有青童神公子，主诸关镜聪明始，青锦披裳佩玉铃。
和制魂魄津液平，外应眼目日月清，百疗所钟存无英，同用七日自充盈，
垂绝念神死复生，摄魂还魄永无倾。^

▼!肾部章第十二
肾部之宫玄阴圃，中有童子冥上玄，主诸六府九液源，外应两耳百液津，
苍锦云衣舞龙潘，上致的霞日月烟，百病千灾急当存，两部水王对生门，
使人长生升九天。^

▼!脾部章第十三
脾部之官属戌已，中有明童黄裳里，消谷散气摄牙齿，是为太仓两明童，
坐在金合城九重，方圆一寸命门中，主调百谷五朱香，辟却虚赢无病伤，
外应尺宅气色芳，光华所生以表明，黄锦玉衣带虎章，注念三老子轻翔，
长生高仙远死殃。^

▼!胆部章第十四
胆部之宫六府精，中有童子曜威明，雷电八振扬玉旌，龙旗横天掷火铃，
主诸气力摄虎兵，外应眼童鼻柱间，脑发相扶亦俱鲜，九色锦衣绿华裙，
佩金带玉龙虎文，能存成明乘庆云，役使万神朝三元。^

▼!碑长章第十五
脾长一尺掩太仓，中部老君冶明堂，厥字灵元名混康，治人百病消谷粮，
黄衣紫带龙虎章，长枯益命赖君王，三呼我名神自通，三老同坐各有朋，
或精或胎别执方，桃孩合延生华芒，男女徊尤有桃康，道父道母对相望，
师父师母丹玄乡，可用存思登虚空，殊途一会归要终，闭塞三关握固停，
含漱金醴吞玉英，遂至不饥三虫亡，心意常和致欣昌，五岳之云气彭亨，
保灌玉庐以自偿，五形完坚无灾殃。^

▼!上睹章第十六
上睹三元如连珠，落落明景照九隅，五灵夜烛焕八区，子存内皇与我游，
身披风衣衔虎符，一至不久升虚无，方寸之中念深藏，不方不圆闭牖窗，
三神还精老方壮，魂魄内守不争竞，神生腹中衔宝玉，灵注幽阙那得丧，
琳条万寻可荫仗，三魂自宁帝书命。^

▼!灵台章第十七
灵台郁蔼望黄野，三寸异室有上下，间阙营卫高玄受，洞房紫极灵门户，
是昔太上告我者，左神公子发神语，右有白元并立外，明堂金匮玉房间，
上清其人当吾前，黄裳子丹气频烦，借问何在两眉端，内侠日月列宿陈，
七曜九元冠生门。^

▼!三关章第十八
三关之中精气深，九微之内幽且阴，口为天关精神机，足为地关生命靡，
手为人关把盛衰。^

▼!若得章第十九
若得三官存玄丹，太一流珠安昆仑，重重楼阁十二环，自高自下皆真人，
玉堂绎字尽玄官，璇玑王衡色兰歼，瞻望童子坐盘恒，问谁家子在我身，
此人可去入泥龙，千千百百自相连，一一十十似重山，云仪五华侠耳门，
赤帝黄老与己魂，三真挟胥共房津，五斗焕明是七元，日月飞行六合间，
帝乡天中地户端，面部魂神绵相存。^

▼!呼吸章第二十
呼吸元气以求仙，仙公公子已可前，朱鸟吐缩白石源，结精育胞化生身，
留胎止精可长生，三气右徊九道明，正一含华乃充盈，遥望一心如罗星，
金室之下可不倾，延我白首反孩婴。^

▼!琼室章第二十一
琼室之中太素集，泥九夫人当中立，长谷玄乡绕郊邑，六龙散飞难分别，
长生至慎房中急，何为死作令神泣，忽之祸乡三灵及，但当吸气录子精，
寸田尺宅可治生，若当决海百读倾，叶去树枯失青青，气亡液漏非已形，
专闭御景乃长宁，保我泥龙三奇灵，恬淡闭视内自明，物物不干泰而平，
悫矣匪事老复丁，思咏玉书太上清。^

▼!常念章第二十二
常念三房相通达，洞得视见无内外，存漱五牙不饥渴，神华执巾六丁谒，
急守精室勿妄泄，闭而宝之可长活，起自形中初不阔，三官近在易隐括，
虚无寂寂空中素，使形如是不当污，九室正虚神明舍，存思百念视节度，
六府修治勿令故，行自翱翔入天路。^

▼!治生章第二十三
治生之道了不烦，但修洞玄与玉篇，兼行形中八景神，二十四真出自然，
高拱无为魂魄安，清静神见与我言，安在紫房帏幔间，立坐室外三五玄，
烧香接手玉华前，共入太室璇玑门，高研恬淡道之园，内神密盼尽睹真，
真人在己莫问邻，何处远索示因缘。^

▼!隐影章第二十四
隐影藏形与世殊，含气养精口如朱，带执性命守虚无，名大上清死录除，
三神之乐由隐居，倏欻游遨无遗忧，羽服一整八风驱，控驾三素乘晨霞，
金辇正立从玉舆，何不登山诵我书，郁郁窃窍真人墟，入山何难故踌躇。
人间纷纷臭帑如。^

▼!五行章第二十五
五行相推反归一，三五合气九九节，可用隐地回八术，伏牛幽阙罗品列，
三明出华生死际，洞房灵象斗日月，父曰泥丸母雌一，三光焕照入子室，
能存玄真万事毕，一身精神不可失。^

▼!高奔章第二十六
高奔日月吾上道，郁仪结磷善相保，乃见玉清虚无老，可以回颜填血脑，
口衔灵芒携五皇，腰带虎录佩金当，驾欻接生宴东蒙。^

▼!玄元章第二十七
玄元上一魂魄炼，一之为物巨卒见，须得至真始顾盼，至忌死气诸秽贱，
六神合集虚中宴，结珠固精养神根，玉匙金钥常完坚，闭口屈舌食胎津，
使我逮炼获飞仙。^

▼!仙人章第二十八
仙人道士非有神，积精累气以为真，黄童妙音难可闻，玉书绎简赤舟文。
字曰真人巾金巾，负甲持符开七门，火兵符图备灵关，前昂后卑高下陈，
执剑百丈舞锦幡，十绝盘空扇纷纭，火铃冠霄坠落烟，安在黄阙两眉间，
此非枝叶实是根。^

▼!紫清章第二十九
紫清上皇大道君，太玄太和侠侍端，化生万物使我仙，飞升十天驾玉轮，
昼夜七日思勿眠，子能行此可长存，积功成炼非自然，是由精诚亦由专，
内守坚固真之真，虚中恬淡自致神。^

▼!百谷章第三十
百谷之实土地精，五味外美邪魔腥，臭乱神明胎气零，那从返老得还婴，
三魂忽忽魄糜倾，何不食气太和精，故能不死大黄宁。^

▼!心典章第三十一
心典一体五藏王，动静念之道德行，清洁善气自明光，坐起吾俱共栋梁，
昼日曜景暮闭藏，通利华精调阴阳。^

▼!经历章第三十二
经历六合隐卯酉，两肾之神主延寿，转降适斗藏初九，知雄守雌可无老，
知白见黑急坐守。^

▼!肝气章第三十三
肝气都勃清且长，罗列六府生三光，心精意专内不倾，上合三焦下玉浆，
玄液云行去奥香，治荡发齿炼正方，取津玄府大明堂，下溉喉咙神明通，
坐待华盖游贵京，飘摇三帝席清凉，五色云气纷青葱，闭日内眄自相望，
使心诸神还相崇，七玄英华开命门，通利天道存玄根，百二十年犹可还，
过此守道诚独难，唯待九转入琼丹，要复精思存七元，日月之华救老残，
肝气周流终无端。^

▼!肺之章第三十四
肺之为气三焦起，视听幽冥候童子，调理五华精发齿，三十六咽玉池里，
开通百脉血液始，颜色生光金玉泽，齿坚发黑不知白，存此真神勿落落，
当忆此官有座席，众神合会转相索。^

▼!隐我章第三十五
隐藏羽盖看天舍，朝拜太阳乐相呼，明神八威正辟邪，脾神还归是胃家，
耽养灵根不复枯，闭塞命门保玉都，万神方胙寿有余，是谓脾建在中官，
五脏六腑神明王，上合天门大明堂，守雌存雄顶三光，外方内圆神在中，
通利血脉五脏丰，骨青筋赤髓如霜，脾救七窍去不祥，日月列布设阴阴，
两神相会化玉浆，淡然无味天人粮，子丹进馔肴正黄，乃曰琅膏及玉霜，
太上隐环太素琼，溉益八液肾受精，伏于太阴见我形，扬风三玄出始青，
恍惚之间至清灵，坐于飚台见赤生，逸域熙真养华荣，内盼沉默炼五形，
三气徘徊得神明，隐龙遁芝云琅英，可以充饥使万灵，上盖玄玄下虎章。，^

▼!沐浴章第三十六
沐浴盛洁弃肥熏，入室东向诵玉篇，约得万遍义自鲜，散发无欲以长存，
五未皆至正气还，夷心寂闷匆烦冤，过数已华体神精，黄华玉女告子情，
真人既至使六丁，即授隐芝大洞经，十读四拜朝太上，先谒太帝后北向，
黄庭内经玉书畅，授者曰师受者盟，云锦风罗金钮缠，以代割发肌肤金，
携手登山敌液丹，金书王景乃可宣，传得可授告三官，勿令七祖受冥患，
太上微言致神仙，不死之道此真文。
*▎⚫〔黄庭外景玉经〕^

▼!上部经第一
老君闲居作七言，解说身形及诸神，上有黄庭下关元，后有幽阙前命门，
呼吸庐间入丹田，玉池清水灌灵根，审能修之可长存，黄庭中人衣朱衣，
关元茂龠阖两靡，幽阙侠之高巍巍，丹田之中精气微，玉池清水上生肥，
灵根坚固老不衰，中池有士服赤衣，横下三寸神所居，中外相距重闭之，
神庐之中当修治，玄府气管受精府，急固子精以自持，宅中有士常衣绎，
子能见之可不病，横立长尺约其上，子能守之或无惹，呼吸庐间以自偿，
子保完坚身受庆，方寸之中谨盖藏，精神还归老复壮，心结幽厥流下竞，
养子玉树令可壮，至道不烦无旁午，灵台通天临中野，方寸之中间关下，
玉房之中神门户，既是公子教我者，明堂四达法海源，真人子丹当吾前，
三关之中精气深，子欲不死修昆仑，绎官重楼十二环，琼室之中五色集，
赤神之子中池立，下有长城玄谷邑，长生要慎房中急，弃捐淫欲专子精，
寸田尺宅可治生，系子长留心安宁，推志游神三奇灵，行间无事心太平，
常存玉房神明达，时思太仓不饥渴，役使六丁玉女渴，闭子精门可长活，
正室堂前神所舍，洗心自治无败污，历观五脏视节度，六府修治洁如素，
虚无自然道之固，物有自然道不烦，垂拱无为身体安，虚无之居在帏间，
寂寞郭然口不言，修和独立真人官，恬淡无欲游德园，清净香洁玉女前，
修德明达神之门。^

▼!中部经第二
作道优游深独居，扶养性命守虚无，恬淡自乐何思虑，羽翼已具正扶疏，
长生久视乃飞去，五行参差同根蒂，三五合气其本一，谁与共之斗日月，
抱玉怀珠和子室，子能守一万事毕，子自有之持无失，即欲不死入金室，
出日大月是吾道，天七地三回相守，升降进退合乃久，玉石落落是吾宝，
子自有之何不守，心晓根基养华彩，服天顺地合藏精，七口之五回相合，
昆仑之上不迷误，九原之山何亭亭，中有真人可使令，蔽以紫官舟城楼，
侠以日月如明珠，万岁昭昭非有期，外本三阳物自来，内拘三神可长生，
魂欲上天魄入渊，还魂返魄道自然，庶几结珠固灵根玉，匙金钥身完坚，
载地悬天周乾坤，象以四时赤如舟，前仰后卑列其门，选以还丹与玄泉，
象龟引气致灵根，中有真人巾金巾，负甲持符开七门，此非扶叶实是根，
昼夜忌之可长存，仙人造士非异有，积精所致和专仁，人皆食谷与五味，
独食太和阴阳气，故能不死天相既，试说五脏各有方，心为国主五脏王，
受意动静气得行，道自将我神明光，昼日昭昭夜自守，渴可得浆饥自饱，
经历六府藏卯酉，通我精华调阴阳，转阳之阴藏于九，常能行之耳不老，
肝之为气修而长，罗列五脏主三光，上合三焦下玉浆，我神玖魄在中央，
精液流泉去鼻香，立于玄膺含明堂，雷电霹雳往相闻，右酉左卯是吾室。^

▼!下部经第三
伏于志门侯天道，近在子身还自守，清静无为神留止，精神上下开分理，
精候天道长生草，七窍已通不知老，还坐天门侯阴阳，下于喉咙神明通，
过华盖下清且凉，大清灵渊见吾形，期成还年可长生，还过华池动肾精，
立于明堂望丹田，将使诸神开命门，通利天道存灵根，阴阳列布若流星，
肝气周还终无端，肺之为气三焦起，上座天门侯故道，津液醴泉通六府，
随鼻上下开两耳，窥视天地存童子，调和精华治发齿，颜色光泽不复白，
下于喉咙何落落，诸神皆会相求索，下大绛宫紫华色，隐藏华盖观通庐，
专守心神转相呼，观我神明辟诸邪，脾神还归依大家，致于胃管通虚无，
藏养灵根不复枯，闭塞命门如玉都，寿传万岁年有余，脾中之神主中官，
朝会五脏列三光，上合天门合明堂，通利六府调五行，金木水火土为王，
通利止脉汗为浆，修护七窍去不祥，二神相待化玉英，上禀天气命益长，
日月列布张阴阳，五脏之主肾最精，伏于太阴成吾形，出入二窍合黄庭，
呼吸虚无见吾形，强我筋骨血脉盛，恍惚不见过青灵，坐于庐下几小童，
内息思存神明光，出于天门大无闲，恬淡无欲养华茎，服食玄气可遂生，
还返七门饮太渊，通我悬膺过青灵，坐于膺间见小童，问于仙迂与奇方，
服食芝草紫华英，头戴白素足丹田，沐浴华池生灵根，三府相得开命门，
五味皆至善气还，披发行之可长存，大道荡荡心勿烦，吾言毕矣勿妄传。^

▼!高上玉皇胎息经
玉皇天尊曰：
胎从伏气中结，气从有胎中息。
气入身来谓之生，神去离形谓之死。
知神气，可以长生。
故守虚无，以养神气。
神行即气行，神住即气住。
若欲长生，神气相注。
心不动念，无来无去，不出不入，自然常在。
勤而行之，是真道路。^
*▎⚫〔黄庭中景玉经〕
▼!经名：太上黄庭中景经。又名《黄老黄庭经》。

❖太上黄庭中景经
❖上清元命真人李千乘注
❖黄老黄庭经
❖《洞房经》云：人有大室，正房黄庭，庭中黄老君所居，元始也。《龟山录经》云：黄老君在上清金珠府理化。黄者，是中正色也。庭者，四方之中也。外取在天中地中、云霞之上，内取於脑中、心、肝、脾之问。为道者，莫不炼存形神，克成羽化，以致长生，超出圆罗之表，故日黄庭者也。
❖念吾头顶戴天神，
❖三元之气，降生三八景神，生於人身上洞天部。一景生脑神之府，有元气。人脑有九瓣，内生九真，皆列次位，以绕丹田，而外其面，以御不祥。上真上向，高真南向，太真束向，神真西向，玄真北向。《二十四神行事抉》云：脑神在头九官正九，当顶内脑膏之中，形长一寸一分，高五分半，向前面外坐，守丹田神是也。
❖发为星辰万余纶。
❖发神名玄父华，字道卫，形长二寸一分，色正玄，在躯皮内膏外，周流发根，正在头上。万物之中，人之最贵，一形之内，包含天地，日月星辰，社稷刚柔，无所不法；亦立天子，置三公、九卿、二十七大夫、八十一元士，百二十郡、千二百县、万八千乡、三万六十亭长，十八侯；亦有官阙、宅合、门户、电井诸神。饮食而知修者，即得长生。所以头圆象天，足方象地，发为星辰，目为日月，眉为北斗，耳为社稷，为江海，齿为玉石。给，理也。发之始叉一，又存神也。
❖纡长盘屈光若玄，
❖纡回屈曲盘结，栉发不铃解髻。面有神庭。髻，脑之华。心悲发焦。髓满骨坚，不泄精气。
❖顶上中央名通天，
❖入发际一寸，顶名通天，栖神之宅也。
❖孔德之容大如钱，
❖《道德经》云：孔德之容，唯道是从。为众妙之门者也。
❖天星和气从此问，
❖头为三台，天星九真君其上矣。
❖养人骨髓浸灵根，
❖绛官三景合明养人真。灵根，舌也。本，灵根者是也。
❖下和六府绍五宫，
❖肠、胃、大小肠、膀胱、三焦为六府，心、肝、肺、脾、肾为五官。
❖消除恶气出脐门。
❖下丹田入命根，精神之本，截五气、分阴阳之户也。朝养玉候，暮为秽滓之气是也。
❖还念两目白黑分，
❖目者，是身之明镜也。林夫人咒曰：目童三云，两目真君。《丹字紫书》云：常存目中三神，合真内视，即见五藏肠胃，久行神仙矣。
❖左目为日天神存，
❖左目象日，神名上明，字英玄，一名飞灵也。
❖象长一寸衣丹玄，
❖目中童子人长一寸，服玄衣。
❖十二神女迥四边；
❖左目外有十二真人，周回营卫目也。
❖右目为月太一然，
❖右目象月，神名太一，字晨婴，一名明珠。鹞呜时存束方青气从月来，满泥丸，泥丸中有青烟，又从目出郁郁然，变成二童子，着青衣，如婴儿形状者矣。
❖神长一寸衣白执，
❖左目真人长一寸。白执，素衣也。
❖十二神女周成还。
❖左目十二神女，十二真人周还坐卫目也。
❖日月相去三寸问，
❖白月，两目。相去三寸。
❖中有北斗七政陈，
❖存北斗七星天中帝卿，帝卿玄官。玄官从准头直上，至发际五寸。於夜半东向平坐散发，呼上元三真，真中婴兄大人面，各有门户，七政如北极紫房也。面上真人神皆有方位，若视北极紫房玉阙是也。
❖上有元一五华君，
❖元一五华，五藏神也。
❖当头如居圆如盘，
❖太一在头，头法天。圆盘，坚固者也。
❖象长七寸变化神。
❖形长七寸。
❖耳象昼夜空如聪，
❖修道先令目明耳聪为事主也。耳目是寻真之梯级，综灵之门户。夫目欲得数按抑其左右，亦令无数，使人聪彻，所以营理城郭，名书玉皇也。
❖中有黄庭主听门，
❖黄庭是脑中真人也。
❖欲下天神如赤丹，
❖九真降下於脑官。丹者，仙服也。
❖盖长三寸青绩冠。
❖耳神名娇女，一名空闲，字幽田，形长三寸，青情冠也。
❖常居鼻上候百神，
❖《大洞经》云：鼻神名山源，一名鬼井。有三元之山岳，能侯万神，为邪正之主也。
❖念鼻通利芳如香，
❖引灵注体，调和百神也。
❖中有一人衣黄金，
❖鼻中真人黄金仙服。
❖神长二寸出居人。
❖鼻神长二寸二分半，向外坐，主神他居，在人中上。
❖清虚神气处中央，
❖鼻中岳，处中央，内通脑双孔。丹田清真之气，为邪正之气都府，是一身之武津道者。先塞山源鬼井，悔吝不动，长生无答也。
❖令我不惑知四方。
❖斋戒常革夷心注，立是不惑，耳、鼻、舌各居一处，为四方者。
❖念口鸿赤大如方，
❖含气养精，《易》曰：观我朵颐，自求口实。
❖多淤玉液涌金粮，
❖口中津为玉液，不食五谷，吸风饮露。金粮，不饮之貌是也。
❖神长七寸赤如强，
❖口中真人名赤虚丈人，字素明，在玄扉之下，形长七寸一分，高三寸半，向外，服赤衣。强者，犹坚盛之貌也。
❖左右展转吸玉浆。
❖展转，反覆。中有真人，能吸津液，往来不倦。
❖象斗铁初受四方，
❖真人器戴，遏邪之状。初，调神之物。学道之士，先当拘魂魄，消灭尸鬼。常以月晦日、庚申、甲寅之辰，清斋入室，以真朱笔点左目訾下，雄黄笔点右鼻下，令· 一小入谷中讫，微咒，叩齿三通，咽液三过，以左手第二指捻右鼻孔下，右手第二指捻左目下，各七这当按之勿举手也。於是都毕。此二处是三魂七魄之门户，载灭精邪之津粱也。故朱黄之精，塞尸鬼之路，乃太极上法，，行之则魂魄和气，尸秽散绝，灵通彻视，行之三年，色念都泯，四支无疾，以长生者也。
❖神长三寸衣玄黄。
❖神在脑中第一节，居於骨，形长三寸，高一寸七分半，向外坐也。
❖固其神女东西厢，
❖体中皆有男女真君，列阴阳之位。厢左右洞房明堂官，真人在其中央，位相望也。
❖扶持黄泉五味长。
❖黄泉是领下喉上。五味入。，咀嚼而咽，皆真人扶持。
❖此道妙神利锋芒，
❖自然妙有神通。锋芒，利器。夫人道所生，神所育，含灵受爽，以成乎身。百姓日用不知，万物得之而不见，港行内运，或曜无方矣。
❖神长七寸衣赤丹，
❖神长七寸，在玉枕中脑内户髓膏内，向前坐，丹赤衣。
❖群神化养滋五常。
❖真人为群神五常阴阳之主，众东日群。滋，生也。真人化养生人身也。
❖大管蕃茂令上方，
❖大管，玄膺。在舌下喉上，一名下管，受上下膺。其管受精蕃茂，形长八寸，故日蕃也。
❖能知舌道寿未央。
❖舌者，无英之龙机，若能修之，致长生。
❖舌根玉股赤如丹，
❖玉历，舌名也。若用机行能，以消刚柔者也。
❖主察滋味通醴泉。
❖舌是心之官，舌和则审五味。醴泉，津唾者也。
❖下念喉咙十二环，
❖喉神名虎责，真气之路，津液之源，一名重堂，在顿下，故日下念。绛官重楼十二级，外应十二时亭长也。
❖自下通流两乳问。
❖喉咙向下也。两乳名天府，玉堂真人居其问。
❖中有阴阳夫妻仙，
❖左乳属阳，男真所居，右乳属阴，女真所居，形长八寸，高四寸，各面就坐相对向。似人相对，日夫妻也。
❖对持玉戟四方边，
❖持，犹执也。玉戟，犹真人之以守喉咙。四方谓胸隔上下，乳内外也。
❖饮食不累巨令还。
❖上焦既通，水谷不积，能归下元也。
❖念肺五叶象玉光，
❖五藏次第，肺最为上，对胸，有五叶，如纱映谷者也。
❖青白皓皓若冰霜，
❖冰霜皓皓，肺主西方，金之正位也。
❖邹震覆心卫四方，
❖肺在心上，故日覆。邹，仙兵也。卫，近也。肺叶四垂以近心，故日四方也。
❖上有玄童象月光，
❖肺神名皓华，字虚成，在肺中，神长四寸半，白衣，向斗坐。月，阴精。肺主阴，如月光也。
❖真精华盖内修明，
❖肺，心之华盖。在肝上，故日明也。
❖肺中空洞上下行，
❖肺藏魂魄之官，魂性虚浮，鼻通天气，垂五叶以掩内孔，相应为上下行也。
❖大如锐孔通太常，
❖保气则得通神保精也。保精则神明。肺体轻浮，隐孔内属，精气往来，自然升降也。
❖乏绝道使享之亡，
❖六府调和，神明则住，三部不宁，我真铃散。享，去声也。
❖绝立无万神不详，
❖道去身人死，水乾鱼终。万神皆散，岂不亡也。
❖养性审之喘息端，
❖修身养性，闭气一名炼‘气，一名胎息，从夜半至日中为生气，从日中至夜半为死气。常以生气时偃仰，冥目握固，闭气无息於中心，至百二十，口中出之，日增其数。如此身神见，五藏安。至二百五十日，即绛官神守，泥丸常满，丹田盛数。至三百日，华盖自明耳，举身无病。引息之法，寒热不畜，水谷无滞，一日一夜万三千五百息。经千焉，具能养一身。具元气，则无门不通，无豚不齐，无畜不散。仰头缩鼻，而气上升。龟导缩头含息，精气下行；蛇导正屈不直，而气上升即周旋；人导闭口微息，气入丹田，能明嘘吸，神真内备，飞上紫清，由喘息之所政也。
❖上有流神五形彰，
❖流神，五藏神明。彰，明审而思之，其形乃明矣。
❖风伯雨师调阴阳，
❖风伯名比君，号日长斋；雨师名冯修，号扮徒。在人脑户日庙，在人项后名仕，在脾端名稷，在人大肠日风伯，在脐傍名雨师。《易》曰：一阴一阳之谓道。近取诸身，远取诸物。《南华经》曰：天在人中，地在人中。包含万物，自然玄运在身也。
❖伏羲女娲或存亡，
❖伏羲，三皇之王。女祸，上古之君。皆创立革抉，制造权舆。人三官五藏之内，有此君王。胃太仓，乃三皇五帝府传之也。
❖肺合太白华阴乡，
❖肺，雍州之分，主西岳华山也。出驾白虎乘风雨。
❖肺神在外为白虎。
❖《大洞经》云：肺君白元君也。居洞房官，出驾白虎，或乘白气。从官太和君，二千六百骑矣。
❖心紫五寸锐下行，
❖心为帝君，居肺下肝上，对尸尾下一寸。心者，一名绛．官，为一身之主，以管万民，呼吸诸神，无不到者。锐者，心中孔，应八作万神出入也。
❖营若灵根扶中央，
❖灵根，命根也，玉液化清水灌之。子能修三寸，长存心居中央也。
❖明珠赤白如日光，
❖明珠即心中精。面色如缟映绛也。
❖中有三孔气堂堂，
❖心有三孔，精气流行。堂堂，施张貌也。
❖千乘一朝导明堂，
❖夫修道者，皆灰心槁体，坐忘遗彼，聪内合爽，形神罗照，一身之内，见千乘万骑。眉间却入一寸为明堂也。
❖精营霍山在南方，
❖心扬州之分，衡岳霍山。
❖心君要妙衣太肠，
❖心神童子一名要妙。要妙，太阳之正色是也。
❖镇绿曜赫履朱冠，
❖缜绿，仙发，或心中晖赤之色也。戴华盖，朱雀是也。
❖九度明带服赤兵，
❖三部内各为九度，上元九气为冠盖使者，中元九气为谏议，下元九气为鸿胪，三九二十七大神，皆部制神灵，主运骚体。然义有两说。九度，九窍也。明带，赤豚交加，连兵捍武。上部九变，中部九孔，下部九名，以通九州也。
❖饮食华澧太阳束，
❖饮食水谷华澧津液，既从上流下，须摄运，运心次肝。左主东方，故日太阳之东也。
❖当如赤子精神澄，
❖赤子，婴兑，心神。长九寸，高四寸半，赤衣，面向外坐也。
❖出驾丹车御三双，
❖丹车，心正色，居绛官元阳府，出或赤气三亭，人心面主南方阳心之位，．与面相应，出则从官南极老人，三千六百骑卫也。
❖隆盖朱舆赤帷裳，
❖隆，高。赤，乌。盖丹蛇为舆也。
❖丹乌持符鼓翼翔，
❖丹乌，朱雀，乃败外象，故玄武水玉液，朱雀见，终日用之，故不遍。符，气也。人气从下向上出，仰如飞乌举翼也。
❖出入上下论九星，
❖九气化为九神，在人身中。《大洞经》云：天皇九魂，变化为之也。
❖计曾清神绝存亡，
❖计，念。曾，易。清神，五藏神。人能胎息养气，叉易生死，则神仙可得也。
❖迁徙得天制其裳，
❖心为身主，制动为神，微妙飞形，深诚正静，则五映也。
❖下历长城度九梁。
❖昆仑山有五城十二楼，人内亦有之，在下部。九梁，下元九气是也。
❖肝青七叶寄胆仓，
❖肝东方木青，左三右四叶，色如缟。连胆，故言寄也。
❖状如亮访乌翼翔，
❖取兔外喻，兔，水乌。若胎息既真，神虚叉备，肝满则超，如兔欲翔。
❖复似鹊葱走日中，
❖似九鹤鹌鹄也。气满肝盛，如雉高飞，若升天入日中也。
❖中多诸神束西王，
❖神者，天映君，一名公子，一名含明，肝元真神。《灵宝经》云：元英公子，白元尊神，下镇人身，在泥丸官是也。
❖宫属皇迭紫亭乡，
❖肝有青阳官，中有无英真人，其神主生录。迭，精也。紫亭乡，目也。目气紫，主肝也。人饮浊肝盛，则目暗；至人道虚肝满，则目明。若吐纳既备，肝胆内充，则精神和，精以成一德，无倾覆殆也。
❖肝之妙神衣青光，
❖肝色青，束方木星，正色也。
❖形长八寸乘青龙，
❖长八寸，青色之衣，居明堂官，出乘青龙，青色之车，从官束极老人三千六百骑也。
❖上包岁星岱岳宗。
❖岁星，角亢。岱宗束岳，青州。
❖胆在肝中色绿浆，
❖胆在肝中左右叶之问，水延下碧绿色，盛水青黄白，绿浆是也。
❖大如鹦子中正黄，
❖《二十四神行事诀》云：胆色青黄绿，大如鹞子是也。
❖神长三寸衣青阳，
❖胆名龙跃，形长三寸八分，青黄色，向外坐也。
❖精为腾蛇辟辈祥，
❖胆为六府，外为胜蛇，亦为青龙。胆刚勇奋发，能除不祥。辈，毒虫，或云三尸虫是也。
❖名日轨敌御四方。
❖六府之神，胆最壮勇，人行邪正，皆在胆。胆正则无事自安，胆邪窍之见灭。常能外御，轨则法胆，主捍敌。夫修上道，莫不由於胆也。
❖胃受三升应日月，
❖胃太仓，随五藏、逐四季而行。胃水谷之海，大肠之委输，神灵所舍。
❖上白中泽赤文章，
❖胃色外白，中则润赤有文章也。
❖中有和气上微王，
❖和气，真气也。微王，胃中真人。胃开五藏明，胃闭五藏暗，为万灵之溢塞，成一躯之要津，云行雨施，皆由其始也。
❖渴思其水当玉浆，
❖《大洞经》云：夫服玄根之法，心存胃口，有女子如婴儿，无衣，正立胃管，张口承注魂液，仰吸五气，口中津液满口咽之，遣入玄女口中。五过毕，叩齿三通，咽液九过，皆依是法也。
❖饥思其内象黄粮，
❖饥瓢咽液，是自然之粮。黄，中央正色也。
❖神长三寸衣中央，
❖神名黄帝子，形长三寸，衣黄衣，向外坐，消磨食物也。
❖变化丹田百病亡。
❖赤子居上丹田，真人居中丹田，婴兑居下丹田。一神名真人，字子丹，一名光坚。人能存之，即无病夭。真人贵三田合而成一，神仙之本也。
❖脾之璧腰色正黄，
❖脾，黄庭之官也。脾横胃上，色黄明也。
❖两木颇锐迫太仓，
❖两木，两边锐坚，迫着胃，为太仓两边也。
❖状象金坠色混灯，
❖金，坚刚。脾有故，膏膜如缟裹黄白，混焕是也。
❖常甘包裹开庭堂，
❖凡为道者，令三关常调，是根精固体。三关调，五藏安，则身无病也。
❖神长九寸衣黄光，
❖脾长九寸，黄衣，八景神童名字，人欲存时，则形长三寸，横於胃上，朝为老君，暮为明堂太一君是也。
❖出乘苍车驾龙翔，
❖脾为明堂官、太崇府，中有玄光玉女。丹田之女，出乘黄龙之车，从官黄老君三千六百骑也。
❖上连镇星少室堂，
❖镇星，玄房。少室者，中岳豫州也。
❖主生五味养四行，
❖脾分五味，制强四方，是为主。
❖可以不饥察神明。
❖精液内备，神具体安，不饥不渴，长生久视，定慧自然也。
❖肾黑侠脊当脐居，
❖肾居下部水宫，在脐下三寸，附着脊，左为命府，右为太和，左司徒，右司寇。肾在脐内两边，主运三焦之气，灌溉津液通之路。元阳子云：寒暑相生，男女相形，肾中二神青衣，左男戴日，右女戴月，至夜半时，人能精存思，则可得见也。
❖大如一拳如覆杯，
❖下丹田人命根神宅，藏五气，左青右黄，上黑下白，如大拳是也。
❖又似大鼠如关台，
❖肾如伏牛，大小如鼠。台，向肾形，肾部之官玄关台也。
❖快如纯漆乌憧来，
❖肾色如黑漆，既若狂鼠，又复如鸟，若胎息既满，引肾气双孚，上如飞鸟而欲飘举，憧憧然是也。
❖黄白足脂若躯中，
❖真精溢满，如人体光悦也。
❖中多无形万物神，
❖无形生於有形，隐伏能生赤子也。
❖大宝之宫中天部，
❖夫无用即有所宝，无用而常足者，莫妙乎道，故三度之中，各有九人，右有司命，左有司录，左司廷尉，皆内外速记人善恶。肾为玄元君、元阳子。命门一名玉都，下丹田也。精气出入，神居之所，当脐后是也。故寻真之士，外身幽岩，屏绝人事，恐犯女秽，则下丹田危人郁录，冥司夺算。《三一经》云：以夜半时，甲子、戊子、壬子日呼之日，北极名玄通女，某乙欲得金液、玉浆、醴泉可饮者。因冥思念肾问有白气，左有司命，右有司录，呼之日，司录六丁玉女，削去某乙死籍。皆当言之生我，能知三一神名，可长生矣。《易》曰：圣人之大宝日位。言万象在人身内也。
❖神长六寸衣赤褐，
❖神名玄冥，字育婴，长六寸七分半，衣白，外向坐是也。
❖出驾玄武御神龟，
❖玄武神龟，北方正色。肾为幽暗府，中有太一君，出驾玄武与飞龟，从君官北极老人三千六百骑是也。
❖戴水上下浸九州，
❖肾两边名汉水，中有神龟，呼吸养流行为两分，通四支周遍。《三一经》云：肾有神龟，亦为玄武，乃布流润泽，通九窍，应九州也。
❖百脉孔窍盛以治。
❖三部中九窍，神龟戴水，上下九孔百豚皆和润，所以治也。
❖上有星辰相合持，
❖五星藏内，皆内应外运。夫至人不矜其细行，朗然玄照，与天地合其德，与星辰合其度，一体离罗，万象内应。《回元行事诀》云：诸步七星之道，存真人星从斗而来下，飞入兆口，注在肝中，使光照五藏，内外洞明。毕，北向再咽液九过矣。
❖下与恒山相连扶，
❖四维上下之中，北方最下，怛山北岳，属冀州分野是也。气合玉泉，下丹田也。《大洞经》云：三光阴化成三官，籍三官中九神，上中下三元君主命是也。
❖神长六寸衣玄黄，
❖神名婴儿，字元阳子，一名谷玄，形长六寸，高一寸八分，赤衣，面外坐。
❖神妃十二同帷帐，
❖神妃则青腰玉女、玄光玉女，并随母所帷帐，丹田中也，同守下元也。
❖五光玄曜照四方，
❖脐下都五藏，故云五光。周圆四方，故云四方是也。
❖青赤白黑服外黄。
❖肾在脐外，脐近肾上，是故名外黄。
❖周卫五重四门张，
❖上下相连，周卫五藏相通。五星相通，五重精液周流，五气和释。四门，脐四闭也。上通於顶，下彻包裹是也。
❖中虚灵台华屋堂，
❖中虚，脾部。灵台，心居。华益之下，脐为下海，总通六气，府与心连也。
❖朱楼二寸自相通，
❖《上清经》云：脐有黄阙金室，银城朱楼，是帝一君之内宅，三真之宝官是也。
❖神女游戏集中央。
❖《二十四神行事诀》云：神女名逐元马，字道极生，男则阴jing内，女在子藏中。形长二寸二分，紫色，向外坐，能为男女生雌雄。仙经云：人脐中有昆仑、弱水、玄冥之渊，日月所行，与外昆仑不异也。唯至人游神於内，则见矣。有一切神仙飞游其上，故天有日月下临地，万物皆明，人亦如之。日月下照脐，脏腑常明，夜则日在胃，照於脐，故脐正当天地三元中央是也。
❖驾无极乘焉阴阳，
❖阴阳，下丹田神阴阳之主，含二气变化成形，故男女媾精万化生，是真神也。
❖御六苍龙建左方，
❖左主阳，六苍龙亦阳，三如六，生象之始，成形之质。仙经云：左三右七，戴九履一。故求真之人，存三守一也。
❖白虎把弓居右方，
❖右阴白虎。弓，弧也，主阳。《易》曰：先张之弧，遇雨则吉。此言阴阳成象，斟酌变化也。
❖朱雀前引把五兵，
❖心为朱雀，居脾上，故引前。五藏之中，各有神守，是五兵也。
❖玄武提鼓在后行，
❖玄武为肾，当脊两边，故在后。下近胞囊，为提鼓是也。
❖千神万骑引纵横，
❖夫一体云内有三万六千真神，千二百精光，营卫成形，故至人若廖支体，黜聪明，养精灵，则千乘万骑。《西升经》云：神生形，形生神，形不得神，不能自生，神不得形，不能自成。言神人内省，便能致神仙是也。
❖轩如高举登九苍。
❖鹤呜子和，修成则应贞，群仙翼轩，乃登九天也。
❖持我黄神转八关，
❖黄神，黄庭也。八关，八方。若道行内修，备则周行六虚，爻游晏八方也。
❖与道合同相候迎，
❖提向叉应，养神见报，与道合同，上升紫极也。
❖还复返我形中央，
❖天道不远，三五复返，可乎不可，然而不然，是形返神，归乎妙寂是也。
❖恍惚出入面无常，
❖老子经云：恍惚中有物。《真诰》曰：面为尺宅。《西升经》云：面常欲两手摩拭，高下随形，使之令极热，令人面光泽，皱斑不生，行之五年，色如少女。可谓山川行气，常盈不设也。
❖莫能知之存与亡，
❖能知真道，则不衰惫耳。
❖故日五藏六府王。
❖五藏六府，各有司主之神。
❖法象会一於丹田，
❖名之为一，盛德日生，道与一布化生三才。人得一成形，而生三部，存三守一与道同，子能知一万事毕。一身精神是也。
❖诚能通之度世方，
❖诚，实也。方，道也。能守其身，必获度世之道也。
❖脐下一寸名丹田，
❖下丹田名利机，一名精露，一名交阴，一名命门，三焦右府之命也。
❖诸肠之纡与脊连，
❖诸肠，大小肠也。傅着脊双承胃口对脐，大肠左回十六曲，小肠右回十六曲，通津流回入肠，为滓秽之物，清者后胃过入肾胞，注阴阳为溺，浊者从肺而分，入肠出乃为粪，故通者绝饮食，而神灵爽是也。
❖方圆三寸名关元，
❖关元在脐下三寸，一名关明，一名液门，男子藏精之阁，女子藏胎之官。
❖纵横四方为朱垣，
❖四方，四向也。纵横，交会於垣墙者也。
❖常在中央两关门，
❖对两肾中央也。
❖神长五寸衣金文，
❖旦暮存之，令人不衰，长二寸一分是也。
❖能大能小变化神。
❖神，妙万物而为言。变化自然，运载一体是也。
❖下念天门依命门，
❖命门，脐也。之命始君也。宗，金门玉阙，一神名桃孩君，摄景气之命始君也。是天地之元，阴阳之宗，金玉玉阙，房户之宝。夫人命由桃君所制，魂化精液而生也。
❖去脐一尺变化神，
❖一尺，阴下胞上，在大便前，小便后，两阴交会之门也。中有真人，号日制命。又人主年月之本，命摄寿夭之问，太一变魂，而并列司命之会，而合对魂帝君，故云司命之神，主典年寿魁柄长短之期，是以混合之府籍，莫不由之。一名灵华神宗也。
❖两女夹侍败乱人，
❖两女，阴中之神，居命门下，和合阴阳皆由此。若真神竭而精液不通，女则胎落，男则内神耗竭，而祸自连也。子欲不死，收精内视；子欲长生，收精返形。夫人谁不知生之可贵乎，只自不能止交接耳。既泄之以尾闲，而气浊液漏，脑喊髓竭，徒益以消渍，故非本真而邪其内与，元神渐丧而衰朽日逼也。《西升经》云：人所以轻命早终者，自令返污之然，非天地毁、鬼神害，以其形故也。养生之夫，恳绝世事，奏彼山林，将欲断诸浮俗，塞兑炼形，保正吉也。
❖能为大小惑人心。
❖不见是而无闷，欲何所惑也，自然心清意定也。
❖意审三神病去身，
❖三丹田也。志诚铃感也。
❖安乐道经可备矣。
❖一劳永逸，乃得长生，然后复何言乎！唯天道三一为首门，乾坤是也。
❖合乾坤，定六府，
❖三生六府，寂然不动，感而不生，寂无为也，遂使念之。
❖知机真神，穷理尽性。
❖彼肤耳莫不遂内，修成辟灾厄，长离膏肓，利贞无答。读如法，精义入神，深研妙啧，神精运化，引息相拥，形质已具还部矣。五藏生灵，三田内实，却众邪魔若干犯，鬼贼逃亡去万里，入水不濡，猛兽不据，秘五道、守我黄庭，蜜掘阙、镜传贤士，受者获福，当朝太上也。

太上黄庭中景经竟